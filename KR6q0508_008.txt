#-*- mode: mandoku-view; -*-
#+DATE: 2015-08-30 21:53:17.077044
#+TITLE: 佛冤禪師語錄
#+PROPERTY: CBETA_ID J37nB371
#+PROPERTY: ID KR6q0508
#+PROPERTY: SOURCE Jiaxing Canon Vol. 37, No. B371
#+PROPERTY: VOL 37
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0508_J_008-0040c> 
#+PROPERTY: JUAN 8

 佛冤綱禪師語錄卷第八¶
嗣法門人智唫編¶

東土歷傳祖師像贊¶

初祖菩提達磨大師¶

#+BEGIN_VERSE
「　門庭壁立家法森嚴孤身十萬嶽倒海翻逾沙越漠¶西竺南天須要捫空而揣骨豈知撥水以求泉一句¶梁王不契嵩山兀坐九年情塵不在眼裏白𤾣堆上¶嘴邊想在竺乾設盡剜腸活計到我支那終是做不¶完全多為眼高氣傲弄得面黑齒殘秖緣重義謾莫¶輕喧得皮得髓得骨牽枝牽蔓牽芊熊耳山前埋藏¶鬼魅蔥嶺路上隻履蹁躚不是宋雲親撞著幾乎做¶個大羅圈
#+END_VERSE
」¶

二祖慧可大師¶

#+BEGIN_VERSE
「　大地雪漫漫捐軀珍重站文彩已全彰更要塗糊面¶空中以告言骨髓終一換嶢然突五峰神異光燦爛¶混跡而韜光儀相隨斯變道人何如是調心非汝眩¶辨和生憤嫉償債委受遍歷年一百七堵波滏陽縣¶須未涉繁詞分明早落賺
#+END_VERSE
」¶

三祖僧燦大師¶

#+BEGIN_VERSE
「　不談其姓族白衣悉受法霜刃未拈弄越格手段辣¶蕩然著心銘現前違順化玄旨竟泯然太虛無縫罅¶天地易包容法界難周遮克荷震斯宗未肯輕放下¶若于一切俱忘緣抹過情塵此話杷
#+END_VERSE
」¶

四祖道信大師¶

#+BEGIN_VERSE
「　瀟灑崖畔居超卓如宿習密意苦夜長六載脅不席¶群寇攘吉州不解祖愍恤窺堞有神機弭兵隱隱去¶掀天揭地奇固兆在疇昔命使瞻風彩遜表前後憩¶離言絕名相千聖齊下立
#+END_VERSE
」¶

五祖弘忍大師¶

#+BEGIN_VERSE
「　鬱鬱山頭滿種松脫聞廣化伎能窮柄然率性行江
<pb:KR6q0508_J_008-0041a>¶上寄宿聆㛺輒孕中況爾窺偵拋濁港由來典據寶¶僧龍二株藹藹寰中遍締緝昌隆藉祖風
#+END_VERSE
」¶

六祖慧能大師¶

#+BEGIN_VERSE
「　先法後薙削合為體一入天然法器週過量曾超出¶母乳不饞廉甘漿而灌育鬻薪荷戴深奉母無倦役¶負薪攙過市聞經所感悟乞客備歲儲志略結為固¶尼執卷問字請以為解注字即曷不識義會能剖露¶避難獵隊中常以菜寄肉暮夜風颺幡對論經往復¶應須體妙會著處妄指顧真諦三藏記開法宛如宿¶二宗忘彼我徒侶愛憎故懷刃入祖室引頸三揮拂¶斯乃不劍邪負金命不負說偈已端化異香已滿屋¶所歸指香煙直貫曹溪路新羅盜祖首衰絰而偽服¶忝侃捕得伊釋滿不受獄
#+END_VERSE
」¶

南嶽懷讓禪師¶

#+BEGIN_VERSE
「　一物不中獨露全提精金耀冶正要鉗鎚山河無寸¶土異路也須資萬里橫該抹揚眉早是遲家邦已安¶貼寸刃不多施斬釘截銕合水和泥多羅曾記讖一¶粟銜金雞十方頻坐斷我面前無你大丈夫漢別有¶天地眼如海舌似錐釣得溟溟滄海月劈開南嶽唱¶新機
#+END_VERSE
」¶

馬祖道一禪師¶

#+BEGIN_VERSE
「　足底二輪舌葉覆面羅漢寺僧車牛踏遍續照世心¶燈破如來經卷揭衲僧巴鼻掀海嶽蕩散少處不減¶多處不添虛空穵大洞須彌裂兩邊滴猊血而化驢¶乳煎鸞膠而續斷絃須得真人好消息鹽醬不少三¶十年孤峻西江機截銕寶峰頂上浪參天
#+END_VERSE
」¶

百丈懷海禪師¶

#+BEGIN_VERSE
「　精金百煉本鉗鎚不惜命軀絕氣息鼻遭扭裂耳遭¶聾陞堂捲席力窮伎奔流度刃焰過風虛空體相而¶不拒龜背鶴形貌且樅黃河如帶泰如礪白日青天
<pb:KR6q0508_J_008-0041b>¶霹靂轟新鮮韻出新豐笛蟭蟲蚊睫上巢窠寒暄不¶用通來意迅瀑千尋萬仞崖顯出祖師真巴鼻
#+END_VERSE
」¶

黃檗希運禪師¶

#+BEGIN_VERSE
「　唱無為大化啟妙用真機聞舉便吐舌好摑不當時¶清風匝匝膏雨篩篩莫大世界為一浮區大中天子¶驀揮光天氣象裴休丞相一呼滿壁端倪大唐國裏¶蓬塵起莫道無禪是無師
#+END_VERSE
」¶

臨濟義玄禪師¶

#+BEGIN_VERSE
「　佛法無玄妙一語輕拋出棒頭如銕橛怨氣深入骨¶是忍疼不徹猶道蒿枝拂露柱腹中產象兒紙屏風¶上走於菟窮荒之地無相識不著閒身遭籍沒者場¶痛快舉似不出他人鼻孔各自氣吐志略機謀越格¶新平空天大個門戶
#+END_VERSE
」¶

興化存獎禪師¶

#+BEGIN_VERSE
「　前言猶不中後語又顛倒棒喝堆積多那許窮廝討¶脫下衲衣來渾身光杲杲雞卵敲出骨虛空縫補了¶再得絕後甦不被移換好賊眼明如燈能見暗中寶¶半貧半富底酌量恣分曉今古事分明有何差異巧¶仔細忖思來賺殺知多少猶如龍怒鬥驪珠搆著還¶他免爭討
#+END_VERSE
」¶

南院慧顒禪師¶

#+BEGIN_VERSE
「　掇轉話頭來如壁立千仞石柱上生葩春風吹擺醒¶水底好打眠火中好打輥玉龍攪海逆千江銕馬嘶¶風尾亂騁三寸舌頭在口中覆語翻言千萬頃重揀¶擇行願相資向上機智悲雙運全提正令啟重關舞¶動太阿風凜凜
#+END_VERSE
」¶

風穴延沼禪師¶

#+BEGIN_VERSE
「　好語不在多所貴中得上掀出電捲雷奔臨機誰肯¶相讓祖師心印銕牛機萬里不挂片雲飛地函天蓋¶須彌碎內外斬新無處依七載單丁何措手惓法淹
<pb:KR6q0508_J_008-0041c>¶沉淚滿頤眼開忽得眉廝結百花香遍鷓鴣啼
#+END_VERSE
」¶

首山省念禪師¶

#+BEGIN_VERSE
「　大法耽耽發揮本有猶恐染著不能放手一劍當鋒¶豁開戶牖橫須彌盧于眉間量大海水只用斗滯貨¶不存短販遭扭生煞在前收放在後古路還源不墮¶機功歸塞破虛空口
#+END_VERSE
」¶

汾陽善昭禪師¶

#+BEGIN_VERSE
「　拓開家風別到處象王行萬古碧潭月撈摝泄佳珍¶交鋒兩刃不懼死生坐斷野狐蹤跡抽出佛祖權衡¶全彰大人境界以此激濁揚清迸出從上鼻孔截斷¶淆訛腳跟彩鳳一鳴聲勢遍颺塵簸土火飛星
#+END_VERSE
」¶

石霜楚圓禪師¶

#+BEGIN_VERSE
「　螻蟻知雨封穴石𧉧應節揚葩拈起棒頭取證渠儂¶總不作家如王秉劍由意揮斥縱橫自邪黑雲黯岫¶鼓動龍蛇大用繁興是知濟道不勞花擘窮則計拙¶自然踏著向上生涯碧潭皎月鬧市梅花一望高樓¶絃管遍雨後江天醉落霞
#+END_VERSE
」¶

楊岐方會禪師¶

#+BEGIN_VERSE
「　兒孫遍天下何用忙為著如日月行空無起亦無落¶金取龍吞巨靈擘華嶽須彌踢翻黃河手鑠跨得¶驢兒猶添溼腳佛祖位中劈面連揮猛虎口裏伸手¶謾摸幽鳥語喃喃辭雲亂峰潑滿天珠玉傾莫能窺¶項縮個般作略提掇方能擔荷者稀不惜帶水拖泥¶一任諸方貶剝
#+END_VERSE
」¶

白雲守端禪師¶

#+BEGIN_VERSE
「　岐笑而趨起不寐到黎明打敺儺者意一籌不及渠¶愛怕郎當闊不勞紅粉施一漚生波瀾始善解量才¶取能補職世情看冷暖人面逐高低石泉窗下過清¶音勝舊時山花不費栽培力自有春風管帶伊
#+END_VERSE
」¶

五祖法演禪師
<pb:KR6q0508_J_008-0042a>¶

#+BEGIN_VERSE
「　吐出摩斤珠藹遍四天下突露千聖頂𩕳須彌滄海¶包納打瓦鼓錦織回紋普東山一會人發機何用千¶鈞弩直得鬼哭神愁龍王起舞何似濃磨煙墨深蘸¶紫毫當天一劃永鎮孤標驪珠爭得再握雷轟旱地¶波濤大機普應大用齊超大法荷擔吹不斷清風載¶得畫樓高
#+END_VERSE
」¶

昭覺克勤禪師¶

#+BEGIN_VERSE
「　闌雞鼓翅如震空中霹靂殿閣生涼似栽石上蒺藜¶碧若迷雲忽散皎如心月孤曦要為人洗腸換骨施¶辣手痛下針錐徹萬法根源窮千聖心髓雖然王令¶正嚴豈可攙行奪市鞭逼緇海而鯤鵬變化屢承紫¶泥而龍象蹴踢一段風流事秖許獨自知賴得君王¶親駐蹕駟馬橋頭龍鳳池
#+END_VERSE
」¶

虎丘紹隆禪師¶

#+BEGIN_VERSE
「　每嘆再來人大有人疑著命脈上一錐醉夢從茲覺¶若非上上根莫能擔當荷據虎頭收虎尾一句定乾¶坤一劍安華夏自此與圓悟形影相上下氣焰吞諸¶方羶風遍地刮酢液雖未澆腸要且使人快暢露胸¶何似村僧切莫盲枷瞎棒廝結廣南蠻一語甚諦當¶抵掌軒渠若徉狂卻有衲僧底氣象
#+END_VERSE
」¶

天童曇華禪師¶

#+BEGIN_VERSE
「　根器遠大不少為足諸佛列祖羅籠不住指見彰教¶藞苴還蜀子以代孫戶門雄出提向上鉗鎚而緇白¶歆慕雲奔操縱殺活機而宿學一近槌拂法說雷轟¶電卷爐韝烹祖煉佛有僧傳語梅楊極口高稱歎服¶坐斷金輪千妖潛伏而今青黃赤白之輩誰許入瞎¶驢瞎馬窠窟
#+END_VERSE
」¶

天童咸傑禪師¶

#+BEGIN_VERSE
「　氣宇卓犖吞大乾坤杲日當空頒降丹書來鳳闕咸¶開武庫殺人刀劍活人衡高提正令虎嘯龍吟扣關
<pb:KR6q0508_J_008-0042b>¶擊節戶限手腳不敢插伸佛祖到來納敗太煞不近¶人情休道路頭指錯險悔攙入深阬破沙盆盛海嶽¶大像喫鹽多銕牛添得渴鼻孔眼睛拂子穿卻一個¶半個驀相逢黑漆拄丈未放過
#+END_VERSE
」¶

臥龍祖先禪師¶

#+BEGIN_VERSE
「　藞苴來萬里奔流度刃過吐露目前消息坐斷今古¶淆訛寶上座捷橫機而迎鋒取勝拈竹篦被摧折而¶卸甲倒戈著實處靈苗火裏種脫空時銕彈手中搓¶搖脣鼓舌殃害娑婆痛快自然通手眼高提祖印瀉¶禪河
#+END_VERSE
」¶

徑山師範禪師¶

#+BEGIN_VERSE
「　爭禪亦常事喫飯聞版聲貧甚無資釜烏頭一劍伸¶衣冠疇昔夢迨院伽藍神撞著西川人打鄉談說鄉¶話檢出些兒裏二外八清風油炒虛空煎煞磁碗缽¶盂滿盛相呷曾踏玉壘高岑劍閣險門石筍抽條花¶吐艷風吹水面細生紋
#+END_VERSE
」¶

雪崖祖欽禪師¶

#+BEGIN_VERSE
「　白棒示伊亦無所入觸著古柏一株颺下礙膺之物¶佛祖頭上屙臭氣塞遍天涯處土廣人稀道不由路¶鄭音衛響亦乃不聞黃鍾大呂寂而不露恢恢然浩¶浩然一陣業風吹到潭北湘南改聲換調拄丈拂子¶拍拍相歡如來正體咸斯況強生節目太無端
#+END_VERSE
」¶

高峰原妙禪師¶

#+BEGIN_VERSE
「　電光影裏穿針金剛刃上卓立急水灘頭泊舟咬定¶牙關著力計較都忘墮枕碎甓徐十三郎粗中有細¶躍出萬丈深坑踏倒懸崖荊棘吞底鳩毒砒霜屙出¶制藥煞氣三千世界得親遭百億彌盧躲不避更有¶頑很毒不殺底西峰白棒打你驢脊
#+END_VERSE
」¶

中峰明本禪師¶

#+BEGIN_VERSE
「　觀流涌沸浸煞眉顏樞機閫奧男女訛傳把定乾坤
<pb:KR6q0508_J_008-0042c>¶那通海水漏油抽開腦蓋見得鼻孔半邊但度竹篦¶徹證法源泥豬癩狗還曾避忌恆沙諸佛杜口眉攢¶天目山中霜雪重茆堂月淡竹風天
#+END_VERSE
」¶

千嵒元長禪師¶

#+BEGIN_VERSE
「　伏龍赫赫獨踞峰頭頂門正眼爍破閻浮銕笛橫吹¶清宇宙太阿舞起鬼神愁芳蘭生于幽谷而馨香遠¶馥蒼璧韞于玄璞而光耀稽攸內則齊魯燕趙外而¶交趾琉球一雨悉獲沾潤萬指鞭笞不休湍洄濟北¶滹沱浪直釣魚龍不在鉤
#+END_VERSE
」¶

萬峰時蔚禪師¶

#+BEGIN_VERSE
「　楮衾艸榻杳若忘年轉舉踢瓶公案劈胸毆得完全¶一味斬釘截銕擅解疊妙裁玄抖擻布袋托出和盤¶伏龍唱遍爺田地三十垂居鄧蔚山
#+END_VERSE
」¶

寶藏普持禪師¶

#+BEGIN_VERSE
「　祖令當行闊十方綱宗恢拓動矛長交參誰犯鋒鋩¶利斷送命根無避藏盡力挨持行實地分明決擇定¶封疆關鍵踏遍新提唱法度聲光早激揚
#+END_VERSE
」¶

東明慧旵禪師¶

#+BEGIN_VERSE
「　紀綱提掇端如銕幢拈起寶鏡露出形藏不掩如來¶之號令端秉濟北之玄光棒頭領旨格外敷揚虛空¶打破日桑法源荷負無輕重擔上須彌撒一國
#+END_VERSE
」¶

海舟永慈禪師¶

#+BEGIN_VERSE
「　悟處諦當覿面揮掌衣缽傳持西風點顙卸禪源如¶湍競擘箭機似谷嚮石上花栽青水中月拈上燈繩¶墮地增輝露柱掀眉俛仰踢碎瞿塘十二峰東山越¶樣立標榜
#+END_VERSE
」¶

寶峰智瑄禪師¶

#+BEGIN_VERSE
「　鼻孔任運任騰肘符有收有放通身回避不及焰燎¶眉毛快暢揮空疾電之機攪海獰龍白浪者回不入¶洪波爭得驪珠額上橫拖倒拽起曹源不二法門劈
<pb:KR6q0508_J_008-0043a>¶脊棒
#+END_VERSE
」¶

天奇本瑞禪師¶

#+BEGIN_VERSE
「　天地莫遮聖賢罔測籠罩古今靈通虛徹瀟洒歷盡¶山川境界何曾相隔抽出曇花一枝濟宗早已漏泄¶電捲雷轟嵒崩石裂高提祖印法界周橫按莫邪機¶直截
#+END_VERSE
」¶

絕學明聰禪師¶

#+BEGIN_VERSE
「　一句喪卻覆水難留真個馬嘶欄廄端然象渡江頭¶牢關不設平地搏鵬豈假網收廣推華座大振徽猷¶架海棟梁天擘破英名遠射百神州
#+END_VERSE
」¶

月心德寶禪師¶

#+BEGIN_VERSE
「　語言自有相通分穿過從前佛祖門伎倆盡時天欲¶黑命根斷處海翻渾萬里峰巒產巨獸千重雲霧起¶蛟屯本來父母難窺覷世界都盧一口吞
#+END_VERSE
」¶

龍池正傳禪師¶

#+BEGIN_VERSE
「　不落今時機迥出那伽定正令本全提兩浙亦何幸¶燈花爆演出腦後風光驀踢鞋展開古佛心印急流¶劄定腳跟暴雨難經幾陣濟道端然寶劍舒禹門不¶禁蒼龍困
#+END_VERSE
」¶

天童圓悟禪師¶

#+BEGIN_VERSE
「　頂門眼正單提向上生銕蒺藜佛祖不讓震動五岳¶三山縱擒有收有放移足踢碎桐官曠大劫來沒量¶奪食驅耕俾人人盡脫輪迴抽釘拔楔使個個同歸¶道況喫飯不曾咬米著衣何嘗挂纊露柱舞三臺燈¶籠解提唱紅爐焰上燦青蓮太白峰頂翻白浪
#+END_VERSE
」¶

雙桂海明禪師¶

#+BEGIN_VERSE
「　雷厲風飛電揮雨走只者撲落非他方踰嵒限立久¶行作象王行吼作獅子吼攪長河變為酥酪舞太阿¶不傷其手一氣轉一大藏教全肩擔宗門窠臼飽法¶千龍象而較多交接于人天而罕有起堆平地添杯
<pb:KR6q0508_J_008-0043b>¶醉後南山鱉鼻毒餘鳩驪珠便劈龍口
#+END_VERSE
」¶

昭覺通醉禪師¶

#+BEGIN_VERSE
「　劍出紅爐天包海嶠鳩毒入于樽俎戈矛揮于談嘯¶撥動換斗移星批判衲子朕兆立萬仞擲大地而粉¶碎展全機瀉天河而傾倒活弄赤班蛇解屙臭屎尿¶走馬上冰凌輥毬于藕竅攜摩竭歸山中騎崑崙入¶市鬧古今融貫情量越超出沒縱橫任舒卷天外抬¶眸飛一鷂
#+END_VERSE
」¶

世尊像贊¶

#+BEGIN_VERSE
「　雙林示滅兜率降生通身伎倆活埋一坑羅網高布¶兮三百餘會舌頭拖地兮四十九春直眼看來翻成¶拙何更花言弄巧新
#+END_VERSE
」¶

臨濟祖師像¶

#+BEGIN_VERSE
「　五蘊廓清吞世界藕絲牽動五須彌金針玉線難描¶畫虎驟龍驤遍界施吐露真機師烜赫展開玄要電¶光撝大千搏取微塵裏卻是白拈個小廝
#+END_VERSE
」¶

佛果勤祖像¶

#+BEGIN_VERSE
「　解立毛端難寫春色南北東西為一宿客衲卷秋雲¶那堪素繪斷壑重泉噴氣生風高蹈世表話震九重¶蜀國寥寥兮鶴衝寒影龍函鏃鏃兮豹窺管中指揮¶如意千溪月獨占蓬萊第一峰
#+END_VERSE
」¶

天童密師祖像¶

#+BEGIN_VERSE
「　雲垂布野嶽勢摩空斷崖巨壑百匝千重落毛飛鳥¶塵起動風神機擴發略露規蹤銕門三更過軌轍千¶車同謂言金玉嚼夜雨滋山松桐官山洎被打破泛¶銕船星月朦朧渾身坐向伊蘭室臨筌方覺取魚龍
#+END_VERSE
」¶

雙桂破師翁像¶

#+BEGIN_VERSE
「　空劫錯商量定盤星少算水面寒蟾生碧光清且淡¶殺人活入之機怎肯絲毫謬賺重疊關山不暮萬葉¶千枝繚亂飄起隨情風遞香鼻孔休將當眼看
#+END_VERSE
」
<pb:KR6q0508_J_008-0043c>¶

二(非所禪人請)¶

#+BEGIN_VERSE
「　示等虛空法心同虛空量圖繪甚分明或謂無鏡像¶取舍兩不得詼諧多放曠拄丈拂子放下詐作敗軍¶之將舌鋒透髓透骨八表拱手歸降縱去風和響順¶奪則排斥諸方落來孤峰獨宿出則酒肆淫房辯闢¶浮沉識深淺據座但看別人忙
#+END_VERSE
」¶

昭覺本師像¶

#+BEGIN_VERSE
「　玉石不分良工罔措放之自然執之失度須彌擲向¶他方石火電光密布有時停橈把纜且向深灣泊艤¶有時看風颺帆不犯清波一路兵隨印轉兮將逐符¶行形山別寶兮卞和之術咄咄生銕鑄就脊梁骨
#+END_VERSE
」¶

二(鑄顏師弟請)¶

#+BEGIN_VERSE
「　五蘊山前新開舖席三界稽首一時驗畢七處補叢¶林作略難比匹巨海波斯吞皓月藕絲繫著那吒鼻¶天兮地兮赫赫光曦動兮寂兮皎皎蟾蜍日午喫鹽¶止饑渴盤陀石上下針錐
#+END_VERSE
」¶

師太行樂卷十憩貽山拜頌¶

大矣哉吾師之行樂也非二乘所窺人天冀軌六度¶
之業既深十力之功逾遠植緣曠劫而戒德內宏委¶
氣之塗肖天之質兩目如合璧七痣如連珠儀範明¶
肅動靜殊分單拈向上驅逼眾生九有傾心十方咸¶
服有時震一音若彌樓影海有時示五眼譬眾星拱¶
月行則香象渡河坐則蒼龍吐露唱臨濟之正宗矚¶
天地如跼躅闢叢林猶風雲之徵應聚衲子若魚龍¶
之匯淵遊涉大方敷揚大業法資兩諦究識頹風綱¶
躬思岱泰而眇睫敢焉盡述于形容乃作詻曰。¶

#+BEGIN_VERSE
「　尋源討流經記繁廣窮發其端咸載緬想庶符皎日¶莫能屈仰凝理淵粹深達無響圖容寫狀威儀眩目¶精解妙義若斯之處磊硌徵祥氤氳四布登儀寶地¶忻容繼晷意兼在茲俛仰諸古自此鄉人聞風瞻睹
<pb:KR6q0508_J_008-0044a>¶弗斥其名稱係關主必資宿因杜多行苦無待逡巡¶一隨理悟法禦終朝無勞行務一笠遮天雙屝挂竹¶露膊袒肩撩褌去福捏柄钁兒鉏雲種粟大地眾生¶饒饑一粥從容斯瞻遐肅邇睦所包遊化弘獎事出¶三陣柳鳴聲震山谷太白峰頂竹簽傷足刺彼旁人¶惟笑與哭克紹斯須不可悉數代掃天童荊棘林藪¶(時烽煙兩地)萬里匪遙吳蜀秦楚法說頻仍填噎區宇詞¶河下傾辯海橫注八解悠悠四禪簇簇普息泥犁煎¶餈濟獄密救塵沙慈嚮天域譬彼膏茫猶滋艸木素¶侮白額一喝弭伏植苑周侔齊功七住昭覺中興復¶圓悟祖工役無煩崇樓廣宇悛集禪燈搜揚聖軸事¶業一生徜徉指顧弗在聿宣天人眼目十憩貽山系¶為世譜
#+END_VERSE
」¶

高峰法兄懶和尚像¶

#+BEGIN_VERSE
「　機能奪機拙裏藏拙舌似利錐眼如河泬峰頂滔天¶白浪莫謂無法可說等閒把嘉州大像一摑陝府銕¶牛頭熱坐斷乾坤世界誰分東西南北呵呵非是吾¶兄該天括地總要令人知時識節
#+END_VERSE
」¶

又(竹友法姪請)¶

#+BEGIN_VERSE
「　光明烜赫語脈迂曲沒甚安排豈類成佛胸中沒閒¶貨秤頭斤兩足雖無楊岐之丰頤尚秉百丈之雄骨¶口裏滔滔擺撥臨濟家私肚內醒醒抽出雲門咦顧¶咄秖有顛拈一味長撥動機輪轉轆轆
#+END_VERSE
」¶

月幢和尚贊¶

#+BEGIN_VERSE
「　逆順常驅濟北符不將蜜果換葫蘆寬兮性海波瀾¶闊包納須彌于芥都
#+END_VERSE
」¶

雨樹和尚贊¶

#+BEGIN_VERSE
「　法兄悟心印于雪門語裏吾師付竹笻于福城東際¶雖然各契機宜賴得師資有據沒閒伎倆于諸方且¶喜了備之大義自有超宗異目生涯不作太孤太賒
<pb:KR6q0508_J_008-0044b>¶話計
#+END_VERSE
」¶

自題小像¶

#+BEGIN_VERSE
「　不動是心王荊棘林中坐猶是金鎖關將謂無折合¶離水緊俏靴湖湘月踏破高山釣魚騎馬溼腳亂世¶之中打鎖敲枷垂手滄桑瞑眩之藥直饒認得分明¶未是衲僧作略
#+END_VERSE
」¶

又(屢生西堂請)¶

#+BEGIN_VERSE
「　平生擔版從來骨格等遍虛空皎揭日月摺徵言而¶塞五湖揚蓬塵而充海泬唱出諸佛骨髓扭轉衲僧¶命脈半生南北游末後踞昭覺不愛人謬語直心與¶道合看者古怪阿師慣愛弄手弄腳大千沙界移他¶方須彌挂在蝸牛角
#+END_VERSE
」¶

行樂圖¶

#+BEGIN_VERSE
「　白蓮池畔青松嶺駟馬橋邊威鳳山日日閒行看不¶厭短笻撥出毒花斑
#+END_VERSE
」¶

又(天湛後堂請)¶

#+BEGIN_VERSE
「　言疏語拙世無所長雲之杳杳樹之蒼蒼有時淨裸¶裸包含萬彙有時孤迥迥攝遍十方亙天烈焰大爐¶韝威鳳山前任舉揚
#+END_VERSE
」¶

又(子開西堂請)¶

#+BEGIN_VERSE
「　為如來種學出世方名無德稱語有鏗鏘擅栽兔角¶于馬首不剝虎襪而鞔羊滴水滴凍透向上大機能¶縱能奪展格外鋒鋩曠大劫來根自植顯赫皆圓長¶短方
#+END_VERSE
」¶

又(倚天維那請)¶

#+BEGIN_VERSE
「　四座道場三據昭覺古今難藏事掩不著擬覓蹤由¶孤雲野鶴語脈難逗他如銕山萬仞世智別緇素似¶碧水清珠縱橫殺活任運卷舒一枝拂子為蹊徑高¶聳人天壁立殊
#+END_VERSE
」¶

又
<pb:KR6q0508_J_008-0044c>¶

#+BEGIN_VERSE
「　喚起剎塵咸氣象三途六道息停酸雨中穿市賣紅¶日遇著知音曬不乾
#+END_VERSE
」¶

#+BEGIN_VERSE
「　登玩攜笻分外新隨雲天地一閒身但于事上通無¶事性智都緣平等均
#+END_VERSE
」¶

省文法師行樂圖¶

#+BEGIN_VERSE
「　拄笻行似歇清拙瘦形古秋色凝虛碧夏雲翻作雨¶依依滄海月滴滴少林乳彈指樓閣開風從何處舞
#+END_VERSE
」¶

魁星贊¶

#+BEGIN_VERSE
「　昇天伎倆擲地金聲鰲頭獨占攪海天渾掉身風光¶露遍劍客一款招承觸處相逢喜殺尊貴位中早登¶隔岸花香村酒美者樣風流那得跟等閒踏碎禹門¶浪試問何人見得親便解拈頭去作尾眼睛鼻孔闇¶藏神弄水月賣癡村賺殺許多人話杷不到傷心情¶不伸
#+END_VERSE
」¶

壽星王壽官請祝李居士¶

#+BEGIN_VERSE
「　頭如山岳身似慧幢匈平垂耷目秀眉長擬青松載¶雪之皎潔譬碧月無雲之映光如斯理論未出情常¶來下一夥無拘束之儔客慶比天地難彷彿之和康¶論其壽也千聖捫摸不著屆其量也萬靈景仰無方¶供與李公咸億兆子桂孫蘭疊茂昌
#+END_VERSE
」八卷(終)
<pb:KR6q0508_J_008-0045a>¶

