# -*- mode: mandoku-view; -*-
#+DATE: 2016-06-08 5:53
#+TITLE: 佛冤禪師語錄
#+PROPERTY: CBETA_ID J37nB371
#+PROPERTY: ID KR6q0508
#+PROPERTY: SOURCE Jiaxing Canon Vol. 37, No. B371
#+PROPERTY: VOL 37
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0508_J_012-0059b> 
#+PROPERTY: JUAN 12
佛冤綱禪師語錄卷第十二¶
嗣法門人祖緣編¶

* 書問¶

** 柬河西聖鐸和尚¶

昔駕破暑還山即欲追隨杖影依蹈師家叢席出入¶
未敢自適一味順其世緣日覺諸事冗冗落于似閒¶
未閒之際弗及奔趨猊座返辱瑤箋雅教快目賞心¶
殷殷道誼敢不深銘弟自南還觀之吾蜀法道不惟¶
使人瞻仰有分而且引鼻寒酸真法運日衰深可悼¶
也向諭中有興肌骨古席惟冀高揮白拂幽整頹綱¶
弗致宗風委地兼得不時過敘罄慰于懷何啻三生¶
即幸悉聞遠走拜墓先人想轝出于萌動之初徑遊¶
省會又得把臂于荒山細論武林風月如涸魚得潤¶
洋洋在上矣瞻溯之至。¶

** 東太平牧雨和尚¶

春首晤對夏又秋矣自覺日月之如駛觀兄落于千¶
岩萬壑之中林泉竹石之勝放情適意取必悠然蓋¶
尋常人而不能樂此境界耶弟數年前有念瞻拜馬¶
祖遺像方過寶山以敘別久之誼恂恂表帥日覺冗¶
冗阻其興也弗能領此深意則又蹉過時光耶渴慕¶
道範想聆教言在即悉承存念遣使問候本師趨高¶
梁掃塔遊渝城尚未還山雖竭力長途斬新祖席足¶
下聞之起坐相安亦必愉悅奉復深禱照察不備。¶

** 復湖州府尹鹿門居士¶

弟自南還未嘗少刻不懷思也雖深企慕天各一方¶
頃接遐範閱至耽病古人無病禱祈求之所云此病¶
因四大亦不因四大可謂深得病之病趣則不病在¶
膏肓也然未病已病拈向一邊日面月面一串穿卻¶
致令不作病會不作不病會全體是光明藏滿目是¶
大歇場轉使維摩欲覓起處不得此真病耶既為臨
<pb:KR6q0508_J_012-0059c>¶
濟烜赫兒孫揄揚佛祖之大機弗在登曲彔揮麈尾¶
展拓手腳以當宗乘貴乎語徑流芳則將來耳目多¶
聞多見矣曩者弟錫雍州時吾兄有語注意纘續指¶
月之裔或得尊宿之機緣或得諸方之偈頌勒成數¶
卷可謂攪長河為酥酪變瓦礫為珠琳截龐老之機¶
起尼山之脈合符本師興矩五百歲之叢席而吾兄¶
焰續五百年之傳燈不惟泉石光賁亦使天龍呵護¶
庶千古不磨矣惟祈道體康勝為法保衽不宣。¶

** 復振公翁護法¶

久暌道範少慰悠然如隔三生石耳忽止鏡禪師南¶
來得接手札恍若雙溪晤對開豁眉顏刺于肝膈忖¶
思八千里外翻慮情懷非多生之緣弗能持此念也¶
所云主叢席者隆替非常為各鬧門庭故也然鼓唱¶
于東南未必爭光于西北足下如明鏡當臺魔佛各¶
露其本端逆之古規蕩廢雲水逸群獅麒隱僻縱毘¶
耶老人復出難喚醒其一二也又云行見將來擊楫¶
下江有幾道神光變現然此般若之因非小小因緣¶
不可目之于時又不免動我山林之思衲經今隨侍¶
本師轉以院事逼勒動止未必取適顯密木獲自安¶
少聆玄誨俟知命之年泛一小艇長歌東下闊別數¶
年道誼兼謝隆護正法臨穎弗悉。¶

** 復易修施護法¶

自別足下屈指四秋回意于煙雨樓頭雙溪橋畔飽¶
眺湖光山色楫之洒然今即不能得也承札招主東¶
南法席但衲數年以來每侍本師剪荊芟棘兼以兩¶
下江南往還數載屢欠芒鞋債負苦迫時光于法無¶
補愧不能領命昔我法兄懶和尚有意南遊至今念¶
弗能灰異日拖笻東下方領遐誨慨承將我雙桂一¶
脈意注恩深想于鷲峰頭而頃袂矣臨穎禱切。¶

** 復漢陽千峰大師
<pb:KR6q0508_J_012-0060a>¶

舟移漢鎮四載少申得讀手教如晴雁排空羽翼自¶
是舒暢也浪想錦江禪侶各探本領競奔吳越莫不¶
遊于門下佇望加殷得滋槁木近聞梵剎重新大搆¶
使往來商旅瞻之服膺傾竭向意有安期集眾廣種¶
般若之因儻護法就糧錢充可趁水和泥而了此一¶
段好事也幸幸。¶

** 復嘉禾清白師¶

揖別雙溪忽忽四載遙注雅儀必快情況今秋止鏡¶
禪師歸言及菴中碧桃修竹歲歲參天蔆花池水香¶
映宛然以快生平之耳目也予苦逼時光走半天下¶
恨處之情世倉然惟昭覺祖庭廊廡遼廓非一人兩¶
人可就只得推前拽後緊挽時光故爾情悃欠申想¶
弗咎耳。¶

** 上昭覺老人啟¶

客歲歸中川似為他人落水以溼自衣也此乃二俱¶
脫略惜哉陷虎之機每每秖自討論向阿誰告語即¶
欲還山省覲恨日已多忽靈木叔至拜讀珍言恩至¶
渥也殊憶春首輕言戲劇興造未符夙因正謂饑腹¶
未屙艸已踐倒良工未搆以唱他方幸瑞靄靜空遺¶
衣缽之餘議同多姓翕胥從之秖得拖前拽後以倡¶
施者欲終其志惟願老人視古字如寶峰之有羅漢¶
天童之有龍池也激其檀信欽崇行人佐助剪除三¶
十年荊蔓剔起數百載殘燈開方便門以復其初瞻¶
拜依依不盡縷縷。¶

** 復中川錢邑侯(諱交叟)¶

日前輿蓋臨山適契咨詢徵詰往哲不減裴龐扇美¶
令衲聞之獲大利益日尤趨慕想護法蓋從佛祖位¶
中來矣夫政旁午又能為眾竭力可謂含光育德湛¶
湛恩輝兼又往往訓其民切大約殘黎少沐蒼恩鏤¶
之無盡諸古常住荷蒙孚祐但秖荊棘塞路瓦敗椽
<pb:KR6q0508_J_012-0060b>¶
毀山野不忍瞻其木本水源暫爾修補稍遲數月方¶
得過闤闠飫領香齋承惠珍貺附謝不盡。¶

* 詩偈¶

** 送靈水和尚歸益州¶

#+BEGIN_VERSE
「　冠乎明月情遐想冰霜素十影疾追風動止雲生布¶㗼㗼競香城漫把胸懷吐豈止虛白生雲天亦高寓¶法演潤禽魚品格標月樹過量因廣寒剎那心未住¶雨花猶滯形魔佛尚稽足雲心鶴貌翁洒然江海渡¶龍光揭太虛麟趾非麋步根靜無波塵天心憐眾孺¶繁光洗乍清影同沙界赴悠悠去別情島嶼相羈慕」
#+END_VERSE
¶

** 贈武夷張副戎還閩¶

#+BEGIN_VERSE
「　閩蜀由來風色高雲濃樹密接天腰白龍千尺噴飛¶瀌萬壑千崖秀峙描駟馬橋頭車馬邀浣花溪水墨¶花饒支機石上篆煙飄灩澦堆堆作錦標今古怡然¶一日昭山如海嶠去塵囂軒房情逐冷瀟瀟何其別¶我買孤舠大江東下塵麾刁回眸一笑溯天潮一聯¶花發鶯啼嬌幾度令人恨未消光搖海旭映山椒有¶夢飛來萬里橋紫府玄廷不去招筆書萬卷酒一瓢¶鍾王字劃龍蛇猋秦漢文章氣貫霄奇才莫向鄉音¶瑤片懷常聽日翹翹」
#+END_VERSE
¶

** 贈瞿齋里翁¶

#+BEGIN_VERSE
「　西峰新度曲莫擬白蘋鄉清音窺鹿苑飛出洞雲房」
#+END_VERSE
¶

** 飛來峰¶

#+BEGIN_VERSE
「　彼峰孤立外危徑細幽分流出桃花浪招回洞口雲¶樹啼連復斷艸泣綠猶芬相向山形冷海濤中夜聞」
#+END_VERSE
¶

** 送大癡後堂還雅州¶

#+BEGIN_VERSE
「　鬱鬱穹蒼雨泠泠德士風家林歸夢簡祖域給爐洪¶象渡分開浪鵬騰列遠空情持高步切秋色澹從容」
#+END_VERSE
¶

** 般若寺¶

#+BEGIN_VERSE
「　迢迢遮萬木何似慰雙眉岸艸如煙合汀花似浪馳
<pb:KR6q0508_J_012-0060c>¶賦題殘葉恨共望遠山悲佇聽飛泉下幽情去復思」
#+END_VERSE
¶

** 訪逸隱居主人¶

#+BEGIN_VERSE
「　千里忽相對霜笻不憚勞漫吟栽柳節頻躅聽松高¶遠水明孤潔從容辨雜囂深深煙入塢清影若秋濤」
#+END_VERSE
¶

** 宿高梁寺含一丈中¶

#+BEGIN_VERSE
「　高林相語雜雲寄暮山城步入祥麟穩棲來白鹿情¶寺靈遷峻陌僧靜臥高閎慰客希寥落珠光照夜清」
#+END_VERSE
¶

** 苦雨¶

#+BEGIN_VERSE
「　雨零新葉墮頻夢寄青荷七夕星猶寐百重雲又迤¶石寒苔鎖遍花冷露欺多去客行無侶天清何日過」
#+END_VERSE
¶

** 同靈端二和尚遊聖水寺¶

#+BEGIN_VERSE
「　秀起山連髻孤禪錫石叢推敲由我賦冷澹論泉功¶雲樹諸鄰別江花一色同先聞登眺意斷處見歸鴻」
#+END_VERSE
¶

** 寄竹浪和尚¶

#+BEGIN_VERSE
「　柳絲垂影拂微陽皎潔天涯鶴夢長溢目雲霞濃又¶澹相依未必是韜藏」
#+END_VERSE
¶

#+BEGIN_VERSE
「　幽居自若聽松泉靖節誰誇五柳邊入眼江山頻百¶越孤光搖影綠蘿前」
#+END_VERSE
¶

#+BEGIN_VERSE
「　山家只訝相資義去去難留客意刪啼鳥吹晴驚欲¶斷萬重雲勢鎖幽關」
#+END_VERSE
¶

#+BEGIN_VERSE
「　幾多程去舊岩房應發陰晴動地忙路截危峰輕易¶過瘦藤聊拂露孤光」
#+END_VERSE
¶

** 寄懶生和尚¶

#+BEGIN_VERSE
「　夢頻何事役深棲成蓋松陰覆遠溪新雨淡分春列¶岫未曾隔斷子規啼」
#+END_VERSE
¶

#+BEGIN_VERSE
「　風翻林葉煙消塢高訪柴扃未許關幾射山光春艸¶綠夢頻那得到塵寰」
#+END_VERSE
¶

#+BEGIN_VERSE
「　消得山家多祖偈拄笻行罷又思君過鴻不急應天¶闊碧落迢迢飛片雲」
#+END_VERSE
¶

#+BEGIN_VERSE
「　碧水漪門宛似霜。抱懷重席趾麟床。庭前雙桂分青
<pb:KR6q0508_J_012-0061a>¶翠。鬱我山房午夢香。」
#+END_VERSE
¶

#+BEGIN_VERSE
「　石橋雲浸蘚苔痕。向去機忘更度村。夜月窮來相似¶別。情多不礙遠同門。」
#+END_VERSE
¶

** 天童偕大咸和尚觀曼陀羅花¶

#+BEGIN_VERSE
「　風驚窗外連雲溼。漫究頭陀冷笑時。欲折一枝分段¶去。不能留得覆楊岐。」
#+END_VERSE
¶

** 釣魚臺¶

#+BEGIN_VERSE
「　氣勢雄雄天地闊。歲移何怯雨霜寒。絲綸不用盈千¶尺。釣得波瀾一夜乾。」
#+END_VERSE
¶

** 耨艸¶

#+BEGIN_VERSE
「　青山萬朵寓儂渠。立劫勞勞把艸除。鶯語一聲情世¶外。風規千古轉名謨。」
#+END_VERSE
¶

** 過資州重龍山¶

#+BEGIN_VERSE
「　勝遊機不絕。異域畫難持。缽浪池頭月。瓶花山外枝。¶天空孤鶴遠。磬杳一峰支。西聽河聲日。悠悠十二時。」
#+END_VERSE
¶

二¶

#+BEGIN_VERSE
「　古臺敧碧嶂。引望四縹彌。春靜涵空冷。雲閒去不羈。¶松陰分鶴態。石竇卓龍奇。相照孤城外。登遊莫厭思。」
#+END_VERSE
¶

** 次上公唐文學登魚臺韻(二首)¶

#+BEGIN_VERSE
「　風高似下五雲天。俯仰塵寰無並巔。孤月遠光清有¶興。希聲千古遍山川。」
#+END_VERSE
¶

#+BEGIN_VERSE
「　向來孤潔坐洪荒。擬欲維舟恐浪泱。靖節尚遙非險¶密。翠峰閒列拱詩章。」
#+END_VERSE
¶

** 端陽¶

#+BEGIN_VERSE
「　汩潭水色化龍開。鼉鼓聲聲月色哀。血染一江徵客¶恨。忠遺千古見君才。離雲皎潔遙沖鶴。歸夢沉吟獨¶舉杯。秖許幽人高訪逸。逡巡莫逐海濱來。」
#+END_VERSE
¶

** 次見真居士韻¶

#+BEGIN_VERSE
「　襟懷寫罷數來無。萬里山河用枉徒。龍缽汲泉分浪¶闊。虎溪含笑一聲孤。酒羈意絆生機促。詩觸情寒勒
<pb:KR6q0508_J_012-0061b>¶肺枯。雲影山光吹欲斷。悠悠冷翠列冰壺。」
#+END_VERSE
¶

** 悼寶峰和尚¶

#+BEGIN_VERSE
「　應憐法窟起蠶叢。詎忍停機道路窮。淵脈滔滔猶未¶遘。真風襲襲尚彌隆。滅生剎海波瀾別。今古閻浮身¶世同。明月清霜飛晚翠。卻遺寒影寫晴空。」
#+END_VERSE
¶

** 瀑布¶

#+BEGIN_VERSE
「　軒昂不畏雨風折。好是飛瓊奪日曛。自古劈開千丈¶壁。每從衝破一溪雲。捲彌天際冰心吐。流去江干玉¶浪分。情正當峰同世老。相看豈滯六龍吟。」
#+END_VERSE
¶

** 贈眉雪和尚主金繩¶

#+BEGIN_VERSE
「　諸方多是贈詩林。難寫天涯一片心。梅熟幽村香遍¶舌。雲籠高樹悉垂陰。芙蓉城畔青天落。威鳳山前白¶鹿吟。相看去來濃淡客。惟滋一雨洗塵襟。」
#+END_VERSE
¶

二¶

#+BEGIN_VERSE
「　千機百折此頭陀。缾不敲殘巳出鵝。門對小山常近¶月。寺當池岸早香荷。語清業白終難抹。興密情幽冒¶曉過。眾把銀箋粘素壁。恨余瘦腹苦無多。」
#+END_VERSE
¶

三¶

#+BEGIN_VERSE
「　那堪祖席語音疏。能得綱維法社扶。白拂引山依仄¶徑。青天摘月放平湖。蘆花隔岸經霜染。雲轂離峰向¶日鋪。指點龍蛇心眼活。悠然全在一笻孤。」
#+END_VERSE
¶

** 紫荊王老先生過昭覺惠詩綾即韻以酬¶

#+BEGIN_VERSE
「　門對堪圖遠近山。情江下有幾回還。小橋落影寒浸¶骨。玉露粘天冷照顏。雨過朝遊忙拾翠。珠投夜夢急¶窺斑。藤蘿不削非僧懶。鷲嶺傳來地脈閒。」
#+END_VERSE
¶

** 望峨眉¶

#+BEGIN_VERSE
「　新晴縹緲一山昇。遙望令人興轉增。倦鳥帶來花事¶晚。白龍歸去石池澄。溪煙著日荒城翠。林葉飄空古¶寺燈。飛盡亂雲天咫尺。詩題不歇意先登。」
#+END_VERSE
¶

** 次韻賀懶和尚重搆大聖慈寺工竣
<pb:KR6q0508_J_012-0061c>¶

#+BEGIN_VERSE
「　浮圖高出古蠶叢。一路連陰碧玉宮。此日巍峨咸大¶野。恁他風雨洗長空。山容翠色參天白。樹影霞光映¶水紅。欲勒詩魂粘素壁。恐驚明月醉山翁。」
#+END_VERSE
¶

** 並頭蓮次韻¶

#+BEGIN_VERSE
「　清風橋上玩池荷。清影時時劃薜蘿。二穗蕊侵殘蝶¶夢。滿池葉動盡魚波。漚行日月東西繞。艷噴雲霞上¶下拖。水塹堪題環樂處。遠山映去夕陽多。」
#+END_VERSE
¶

** 次韻西山雪意(二首)¶

#+BEGIN_VERSE
「　日晴斜抱靄蒼山。玉浪盤空勢洗天。冷翠欲浮驚楚¶漢。凝光不動射秦川。尚傳素練南臺正。斷送流霞北¶極巔。獨對遠峰情乍起。寫來幽思在機先。」
#+END_VERSE
¶

二¶

#+BEGIN_VERSE
「　煙開亭閣倚晴窗。削壁千尋鑑壑蒼。斷處上侵明月¶窟。淹留下壓白雲鄉。翠微貫日常鋪錦。陰極撐梅暗¶襲香。風捲半簾山雨過。嶺頭卻是一番霜。」
#+END_VERSE
¶

** 夏杪懶和尚過文殊菴留韻附和¶

#+BEGIN_VERSE
「　一聯煙雨風吹斷。贏得高軒盡日暉。洗劍浮盆威氣¶重。散花掩席入玄微。瑤臺慰夢還揮塵。玉浪迎秋預¶著衣。幾度隔江酬白業。故園山色洞玄機。」
#+END_VERSE
¶

** 弔月幢和尚¶

#+BEGIN_VERSE
「　踢碎虛空還捏聚。青天斫卻卻無傷。我來欲覯幢公¶面。明月滿庭似冷霜。」
#+END_VERSE
¶

** 贈耨和尚主艸堂¶

#+BEGIN_VERSE
「　客歲煙塵外。須臾錦繡間。惜蛟還渤海。放鶴入丹山。¶一曲頻高節。三車眴刻刪。好鶯啼上苑。情事一聲關。」
#+END_VERSE
¶

** 山居¶

#+BEGIN_VERSE
「　山自青青水自流。道人計活在峰頭。攢成艸閣能容¶膝。定起霜鐘遠發洲。花好圍墻風奪艷。鳥乖當檻興¶消愁。莫辭上界還沉小。眼裏星河且下鉤。」
#+END_VERSE
¶

二
<pb:KR6q0508_J_012-0062a>¶

#+BEGIN_VERSE
「　千峰玉立接閻浮。縛個茆茨在上頭。一派斜陽風送¶晚。滿懷林壑葉驚秋。山窗漏月慈明牓。艸履生雲范¶蠡舟。那韻久思朋未至。閒將鳳笛撥風流。」
#+END_VERSE
¶

三¶

#+BEGIN_VERSE
「　紫蓋羅圍禁不勝。乾坤在眼日為憑。花飛滿地金沙¶涌。菌長枯莖貝葉增。種竹招雲長短畫。開池引月一¶團冰。不時吐露真趺坐。頑石區區點未曾。」
#+END_VERSE
¶

四¶

#+BEGIN_VERSE
「　茆亭近水洞清隈。總謂逃名意念灰。異艸三年成碧¶劍。落霞幾日長蒼苔。紅塵不到花無夢。濁酒情多月¶自來。一鏡天青頻四望。賞心何用再登臺。」
#+END_VERSE
¶

五¶

#+BEGIN_VERSE
「　柴一肩來水一肩。高榮誰謂向林泉。峰頭一嘯含清¶濁。杖底分明啟後先。淺碧盆泓當鏡照。抽青蕉葉作¶書箋。香銷鐘寂朝來晚。隔塢雞鳴又一天。」
#+END_VERSE
¶

六¶

#+BEGIN_VERSE
「　從容一色翠徵茫。羅列天庭愈更長。泉活石門寒噴¶雨。月篩蘿牖晚飛霜。懶逢世語猶癡鈍。漫惜山光有¶寸方。壑轉松濤蔭萬里。晴雲帶露送幽香。」
#+END_VERSE
¶

七¶

#+BEGIN_VERSE
「　林泉砌玉快山家。一合乾坤渾不遮。礡險泉鳴遲客¶語。天低雲過溼窗紗。縱橫石逕無驚鹿。聚散峰頭有¶暮鴉。誰謂居山多寂寞。野曛常照石門斜。」
#+END_VERSE
¶

八¶

#+BEGIN_VERSE
「　茆茨小小近微叢。豹變貔文竟未逢。意足涼生淹夏¶日。依思寒禁動秋風。好分碧劍能浮水。休擬金卮早¶挂弓。山月隔窗情不倦。生香飛入夢魂中。」
#+END_VERSE
¶

九¶

#+BEGIN_VERSE
「　香凝萬壑小開扃。寬窄無過虎勢形。立澗雙分情若¶畫。小峰齊插翠為屏。巢梁喜燕能陪客。卓樹嬌鶯亦
<pb:KR6q0508_J_012-0062b>¶轉經。不若清思忘世事。何勞翻出幾千層。」
#+END_VERSE
¶

十¶

#+BEGIN_VERSE
「　前言吐下徹毛寒。莫遣情塵勒肺肝。萬壑煙濃迷鳥¶道。一泓湫碧駐龍蟠。艸侵石佛青螺蓋。花絡蛛絲白¶玉盤。為立主賓還疾便。投機未許泛波瀾。」
#+END_VERSE
¶

十一¶

#+BEGIN_VERSE
「　山幽頻築室。一榻在天垠。淺艸龍姻子。高松鶴唳群。¶藥肥常小雨。溪斷接重雲。意下無新句。菴鄰久巳分。」
#+END_VERSE
¶

十二¶

#+BEGIN_VERSE
「　空闊曾無厭。孤雲去又來。青山常繞夢。碧沼可容杯。¶石徑吹塵少。枯莖逐念灰。幽花頻獻佛。無問幾時開。」
#+END_VERSE
¶

十三¶

#+BEGIN_VERSE
「　天際涵空籟。吹山轉結螺。翠寒疑小雨。近泛是天河。¶只訝僧規約。那容俗語呵。雞聲同澗響。聽去在煙蘿。」
#+END_VERSE
¶

十四¶

#+BEGIN_VERSE
「　向來生氣別。有院息菴前。峰隔傳清磬。澗幽吐暝煙。¶深雲如度水。新月似投筌。忽遇僧形古。相談不夜天。」
#+END_VERSE
¶

十五¶

#+BEGIN_VERSE
「　天壤孤峰接。門投野水分。風驚松子落。春化鳥聲勤。¶未厭三冬雪。難摧九夏雲。知音無再舉。犬吠隔溪聞。」
#+END_VERSE
¶

十六¶

#+BEGIN_VERSE
「　幽居宜逸世。寒色晚稍多。越格臺山路。長流鄂渚波。¶石滋含玉潤。僧古麗鬖蟠。取首扣機犬。柴門未易過。」
#+END_VERSE
¶

十七¶

#+BEGIN_VERSE
「　艸閣依岩北。長虹萬里橋。數杉蓬冉冉。一徑入迢迢。¶竹塢陰非雨。天河梵是潮。挂冠投石壁。伶俐不須招。」
#+END_VERSE
¶

十八¶

#+BEGIN_VERSE
「　卻難違四序。山冷夜含秋。敗葉風前掃。琅函月下抽。¶碧空懸皎皎。清夢入悠悠。欲得思今昔。多從此界遊。」
#+END_VERSE
¶

十九
<pb:KR6q0508_J_012-0062c>¶

#+BEGIN_VERSE
「　壁立岩千尺。由來未著塵。窗陰寒露下。山闊晚雲屯。¶愛月長餘漉。欽才別作甄。芬芳同意潔。雨後看峰青。」
#+END_VERSE
¶

二十¶

#+BEGIN_VERSE
「　一錫憑年逐。孤清且活埋。磬安宜磊石。燈挂在重崖。¶不謂趨行徑。何拘著意懷。依溪常近月。客至有安排。」
#+END_VERSE
¶

** 留別筏海禪兄¶

#+BEGIN_VERSE
「　艸閣招雲隱。斜陽夜雨收。寒聲幽澗逼。曙色小窗留。¶欲別難投筆。方行擬見舟。好山看不盡。或恐對江流。」
#+END_VERSE
¶

** 次韻艸堂懷古兼答王剌史(二首)¶

#+BEGIN_VERSE
「　風景悠悠逼艸廬。擬回猶恨此幽居。欲歌殘賦頻驚¶馬。試釣寒江休問漁。睡足龍蛇通楮墨。接天山水冷¶琴書。更看何代春聲壯。他日招雲未許躇。」
#+END_VERSE
¶

二¶

#+BEGIN_VERSE
「　墨香不畏江雲隔。知是他年舊艸堂。去鶴移苔憐失¶韻。惜花踏影喜留香。高林半帶悲煙落。倦客多從逐¶賦忙。何日買舟先過我。載將晴色共徜徉。」
#+END_VERSE
¶

** 青羊宮次韻¶

#+BEGIN_VERSE
「　碧走湍飛情事盡。古今丹跡未淹留。空經庭際蒼苔¶溼。杳靄雲間野鶴幽。懷抱此山逢路入。欲探情水向¶溪遊。過橋取剩村花好。十里鐘聲尚帶秋。」
#+END_VERSE
¶

** 春興回文¶

#+BEGIN_VERSE
「　春含淡柳傍陰花。笛塞吹明漾淺沙。情露遠霞紅染¶醇。傾杯小岸雨驚斜。」
#+END_VERSE
¶

** 隱耕(十首)¶

#+BEGIN_VERSE
「　不讀南華帙。耕餘得慰便。青山看雨後。碧沼浣春前。¶給食家添缽。傳經鳥集筵。花飄從不語。數數是流年。」
#+END_VERSE
¶

二¶

#+BEGIN_VERSE
「　野釣閒朝夕。耘鉏事業勳。霧凝多溼袖。風定細飄雲。¶半榻鳴書劍。幽心散戟文。綠陰遲客倦。暑色日紛紛。」
#+END_VERSE
¶

三
<pb:KR6q0508_J_012-0063a>¶

#+BEGIN_VERSE
「　處處探幽適。江天何啻遙。含聲歸隱臥。覓句待情飄。¶畦壟禾堪熟。山城雪未消。鵑啼常在耳。明月下河橋。」
#+END_VERSE
¶

四¶

#+BEGIN_VERSE
「　優游牽耳目。事靜不為分。雨霽山初醒。江潮聲近聞。¶高言從世厭。長詠在吾云。未得農家寂。桃園鳥吠群。」
#+END_VERSE
¶

五¶

#+BEGIN_VERSE
「　適來頻送景。斜照映松關。寒種詩書樂。輕飛花鳥閒。¶忘憂雖赤子。入眼是佳山。惱恨門前水。長流不肯還。」
#+END_VERSE
¶

六¶

#+BEGIN_VERSE
「　地勢從人肅。鵑啼聽五更。淡吟非是賦。長夢正當晴。¶沙暖鷗如醉。春深花似傾。家榮須自意。莫問歲時耕。」
#+END_VERSE
¶

七¶

#+BEGIN_VERSE
「　解意原非偶。閒情卻是寬。春雲頻放翠。夜月忽生寒。¶性晦因難巧。村遙豈易觀。天遮惟一笠。平淡可中安。」
#+END_VERSE
¶

八¶

#+BEGIN_VERSE
「　日麗涵容瘦。情過動目悠。參差朋不逆。上下影相浮。¶歠茗吟成律。屠茅拋作鉤。賞心猶未歇。扶月聽高秋。」
#+END_VERSE
¶

九¶

#+BEGIN_VERSE
「　百丈宜為圃。高林得濟陰。花聲疑客近。池測不秋深。¶葉落蟲驚散。霞生鳥接吟。半竿頻送影。斜照怨無侵。」
#+END_VERSE
¶

十¶

#+BEGIN_VERSE
「　飄歌晴日咽。乘興寄愁顏。有食烏排下。傷機鼠亂間。¶一竿投渭水。鍾粟走陽山。相憶依前士。迢迢向此關。」
#+END_VERSE
¶

** 悼廣安屢生維那(四章)¶

#+BEGIN_VERSE
「　寶城消息計來陳。忽訝干將鋒溺淪。隔歲瓶盂仍對¶夢。荒庭雨雪未勝春。深窺法社憂非細。漸奪禪燈焰¶不均。白拂當年曾莂子。嗟予此日亦傷神。」
#+END_VERSE
¶

#+BEGIN_VERSE
「　白雲一片覆山深。隱几撚髭悲甚吟。惱恨秋光常過¶眼。痛悲祖席漫漓淋。燭花剪盡成難句。琴案敲殘擬¶絕音。已到貧來錐少卓。再磨更露劍光鐔。」
#+END_VERSE

<pb:KR6q0508_J_012-0063b>¶

#+BEGIN_VERSE
「　劇憐負學苦偏長。那識虧途墜鋏鋩。拉履幽思仍意¶墮。扶笻遠望暗神傷。怕荒祖社圖湮綴。愁嘆禪燈脈¶落匡。西日雲遮嫌怪殺。峰頭夜月照山窗。」
#+END_VERSE
¶

#+BEGIN_VERSE
「　短偈搜腸括棘鉤。周旋少作淚難收。一庭紅藥蝶翻¶雨。萬事機謀樹過颼。常帶空心孤杖寂。秖添老眼百¶年愁。蘆花兩岸溪搖白。憾慨悠思淡墨流。」
#+END_VERSE
¶

** 夢遊峨眉寤成一律寄可聞和尚¶

#+BEGIN_VERSE
「　一自維舟晤別君。夢中恍若到山宭。橋通三徑分流¶水。門對千岩吐秀雲。寤寐觸情猶未是。滄波蕩月豈¶紛紜。室中續印籌難滿。聽法還來覲可聞。」
#+END_VERSE
¶

** 再住昭覺為懶和尚并同門話舊¶

#+BEGIN_VERSE
「　春風一棹別江城。轉覺翻思數載情。勤祖塔前重露¶布。相如橋上更來行。村墟不異鶯花塢。砌下常留霽¶月衡。故舊坐吟書榻上。關關不住是流鶯。」
#+END_VERSE
¶

** 建南王道臺過昭覺玩芍藥留題賦和¶

#+BEGIN_VERSE
「　藥園千本每憑欄。占斷東風興未殘。巧琢瑤臺渾越¶俗。清含珠館果應寬。冰容雲溼篩金粉。素艷煙消篆¶玉團。好是仙源無減卻。將心何必覓心安。」
#+END_VERSE
¶

** 贈伏虎和尚懸水陸¶

#+BEGIN_VERSE
「　結搆精藍五十年。清名貽記古今傳。奇詮撥盡多番¶秀。異蹟情思百折鮮。短偈機關隨筆託。千顏形像傍¶燈懸。天涯一氣還經遍。慣把峨眉白象牽。」
#+END_VERSE
¶

** 次韻王道臺遊凌雲寺¶

#+BEGIN_VERSE
「　看山東閣遶城興。曲徑懸󵏥萬客登。怪煞階前蹲翼¶虎。奇哉象外展神鵬。吹開汀霧天然像(嘉州大像渾然江岸)。挂¶就銀河石室燈。滿眼風雲回首處。一聯清興我何能。」
#+END_VERSE
¶

** 再次遊中岩韻¶

#+BEGIN_VERSE
「　欲向中岩萬木陰。法筵可是積年深。路經蓬壑依仙¶跡。月映瑤池滲客心。遠底崢嶸纏玉壁。千層危磴過¶雲林。佇聽松韻春風老。探跡資遊汗漫襟。」
#+END_VERSE

<pb:KR6q0508_J_012-0063c>¶

** 悼升宇張居士¶

#+BEGIN_VERSE
「　犀浦村前煙霧濛。維摩榻冷對長空。吾門猶惜嗟勛¶業。少室雄吹五葉風。」
#+END_VERSE
¶

** 示西樂水頭¶

#+BEGIN_VERSE
「　滔滔汲著古源頭。息汝安平得自由。炎暑令人無懊¶惱。篙竿亭畔碧芬幽。」
#+END_VERSE
¶

** 壽鹿苑侍者¶

#+BEGIN_VERSE
「　頭顱削染勿多虛。摸著娘生面目奇。露柱齊年無少¶剩。不知挨到幾何時。」
#+END_VERSE
¶

** 喜趙觀察復建青羊宮二仙菴是日營齋普啜¶
感賦一律¶

#+BEGIN_VERSE
「　琪園疊巘近城邊。深極晴開翠接天。密值繁華唐代¶閣。清廉不減晉時賢。公餘赤手頻栽竹。素過徵心漫¶引泉。江月樓臺談未盡。桫羅橋上看飛仙。」
#+END_VERSE
¶

** 壽大慈法兄懶石和尚入袟¶

#+BEGIN_VERSE
「　鬢在滄浪八十年。以餘花甲趙州全。生平傀儡金圈¶跳。日用郎當棘栗饘。世外無勞奎璧煥。雲中賴有祖¶燈肩。況兼髫髻相隨到。香篆幢高擁座筵。」
#+END_VERSE
¶

** 次韻吸嵩丁道臺過訪兼謝¶

#+BEGIN_VERSE
「　蠶叢曲徑苦能行。跳越峨眉豈偶生。拄丈鋒鋩那讓¶佛。壎篪還我鷓鴣兄。三拳築碎高安肋。一掌逢人熱¶血傾。謂是當年餘願早。頻將栗棘煮沙鐺。」
#+END_VERSE
¶

** 吸嵩居士寄箑詩復原韻¶

#+BEGIN_VERSE
「　既氣同門晤別抽。薛濤井畔送歸舟。馬駒菴外磨磚¶鏡。船子江頭下釣鉤。一半去心常共語。三千藤葛劃¶然掊。寄來箑上中岩韻。猶在題詩黃鶴樓。」
#+END_VERSE
¶

** 次于撫軍來董堂韻¶

#+BEGIN_VERSE
「　杖藜何處問煙村。歌得清風擅美論。幔捲花涇常落¶影。句敲情洽每忘言。芭蕉葉上千秋韻。㼾甓磚中無¶髮痕。好種高梧三十本。留雲集鶴肅乾坤。」
#+END_VERSE

<pb:KR6q0508_J_012-0064a>¶

又¶

#+BEGIN_VERSE
「　公署清齋向遠材。池開八面積賢論。南來書案薰風¶滌。北眺松陰伯舌言。窗外名花寧有種。煙中翠色醉¶餘痕。堆山削壁蓬萊接。政是藏天寫艮坤。」
#+END_VERSE
¶

又¶

#+BEGIN_VERSE
「　重重亭閣勝幽村。崦翠朱闌更可論。坐聽𩾷鳩談未¶歇。閒觀花竹靜無言。山川新就高低境。日月常懸來¶去痕。賴得詩成如夢覺。援毫擬著一乾坤。」
#+END_VERSE
¶

** 贈月峰和尚還里¶

#+BEGIN_VERSE
「　幾番留弗住。負笈與擔簦。筆掃箋難盡。情懷夢易勝。¶一觴泉當酒。幽賞鹿為朋。不抹深深意。重來打葛藤。」
#+END_VERSE
¶

* 歌¶

** 和船子和尚撥棹歌¶

#+BEGIN_VERSE
「　一片孤帆落影斜。天空不盡水無涯。披白月。引紅霞。¶洪波浩渺是吾家。」
#+END_VERSE
¶

#+BEGIN_VERSE
「　傍煙紅蓼好抽竿。捲霧和雲逆上灘。湍衍秀。淥吟歡。¶森羅萬象在眉端。」
#+END_VERSE
¶

#+BEGIN_VERSE
「　單絲不釣一漁翁。宇宙之間無個同。忙點棹。急牢籠。¶金鱗罕遇在其中。」
#+END_VERSE
¶

#+BEGIN_VERSE
「　本來端不向他求。惆悵無餘思恨愁。月影薄。水色悠。¶捲起雲簾搭一鉤。」
#+END_VERSE
¶

#+BEGIN_VERSE
「　平沙淺水綠芙蓉。處處花聲逐晚風。香馥郁。露含紅。¶一曲清音度暮空。」
#+END_VERSE
¶

#+BEGIN_VERSE
「　弗住山根傍水旋。分明直指在當然。稍擬議。落言詮。¶不遇知音不覆船。」
#+END_VERSE
¶

#+BEGIN_VERSE
「　四望雲分露野情。江天微雨灑蓬塵。蓑笠破。浪花平。¶高挂長帆始放行。」
#+END_VERSE
¶

#+BEGIN_VERSE
「　展出經綸撥轉船。江楓蕭瑟冷煙邊。風動樹。月華天。¶幾點星稀意自然。」
#+END_VERSE
¶

#+BEGIN_VERSE
「　若北若南轉更新。上無片瓦下無塵。或時沒。或時伸。
<pb:KR6q0508_J_012-0064b>¶獨露乾坤無異人。」
#+END_VERSE
¶

#+BEGIN_VERSE
「　晚舟溯水上煙灘。忽遇鱗翻浪影漫。啖雲餌。吐腥羶。¶掣轉蘆頭下一竿。」
#+END_VERSE
¶

#+BEGIN_VERSE
「　輕桴短櫂漾溪間。祇樹紛紛露遠山。烏石畔。荻蘆灣。¶且歌且曲意閒閒。」
#+END_VERSE
¶

#+BEGIN_VERSE
「　斷谷徜徉吐露機。桃花落盡柳花飛。雲挂樹。霧沾衣。¶白正蓬風載月歸。」
#+END_VERSE
¶

#+BEGIN_VERSE
「　風滿蓬兮月滿船。隔蘆漁火鬥秋煙。日飄泊。夜忘筌。¶歸來那用軟絲牽。」
#+END_VERSE
¶

#+BEGIN_VERSE
「　時辰十二覺舒情。漢外雲深色轉輕。疏鐘落。巳天明。¶月去日來伴我行。」
#+END_VERSE
¶

#+BEGIN_VERSE
「　蕭條何事復何嗔。友宇朋天獨一身。饑便歇。困即茵。¶繩頭稍得月陪人。」
#+END_VERSE
¶

#+BEGIN_VERSE
「　終朝蕭灑水雲間。風雨樵蘇透此關。看花落。聽水潺。¶乾坤容我一生閒。」
#+END_VERSE
¶

#+BEGIN_VERSE
「　葉剪千波下一鉤。藻移掩映舊宗由。有時放。有時收。¶幾度贏來意氣悠。」
#+END_VERSE
¶

#+BEGIN_VERSE
「　水光山色是相知。出入臨機用處宜。逢俊傑。遇嬰兒。¶盡把家私說向伊。」
#+END_VERSE
¶

#+BEGIN_VERSE
「　披煙帶雨日求魚。徹骨貧來一物無。腰戢篾。料掉夫。¶櫂前天地一蒲蘆。」
#+END_VERSE
¶

** 漁臺石歌(有序)¶

古字山卓峙于清流江之上。唐宋元明之代。版圖曠¶
勝。規制紆鬱。層疊翠屏。一池益壘于殿后。冽若龍泉。¶
世罕有也。青龍之岡。參天一石。高可數餘丈。周闊數¶
圍。頂可容百人。孤立如覃。高矗于位。人或乍來乍往。¶
登眺徘徊而四玩。諸峰俱拱其下。周徹百數由旬。無¶
遠弗屆。旦晨危夕。皆覆梵雲。非泛然氣象。而比擬相¶
向。凡登眺者。不可不工于筆扎。昔趙文肅公興題數¶
偈。恪鐫貞玟大德。壬寅成都尹應熊冀公。慨書釣漁
<pb:KR6q0508_J_012-0064c>¶
臺三大字。真刊在上。懋學文才。不勝廣紀。名碣敏篆。¶
未能蒐羅博採。而當日如鱗梵院。時以荒煙蔓艸。予¶
于癸卯春。歸來整葺。略成叢席。歷歷寓目。遐邇瞻仰。¶
亦當頗獲于心矣。尤斯石與梵院。肩比而接踵。實在¶
中川安寧鄉。乃予水源木本之地。予往往攀躋。憑眺¶
遠望。諸峰羅列在目。故有漁臺散集行世。此則中川¶
之異境。古今由來。共見共聞。誠天地之景運。而民生¶
盛衰。陵谷遷變。事業頹廢。惟喬木怪石恆托于社稷。¶
夫有宇宙而即有斯石。石在盤陀。石不步武。赫奕立¶
峙。蘊之孤卓。亦增山川之輝媚。豈如兆瑞于一時。則¶
漁臺之碩矹。上突霄漢。高視院宇。而往來瞻拜叢席¶
者。此石歷先眩目。大意不可不登。爽然天地之大觀。¶
固勝蹟之所以傳也。予樂為之歌登斯石者觀。如是¶
作歌曰。¶

#+BEGIN_VERSE
「　漁臺石。崢嶸嘯傲倚南極。氣吞千仞貫星河。兀兀峰¶頭聳標砐。憑伊浩劫任消磨。良由坐待天撲地。陽焰¶空花撒向人。溪山雲月醉相識。儘有機絲裹十虛。萬¶年一等常如是。坐來地老與天荒。嗟嘆桑田變滄江。¶起諸倒見溺生死。不解隨情逐隊忙。等屬陰陽腰繫¶著。不牽寒暑迭相當。幾人登。幾人眺。登者忙然氣噴¶天。眺者依俙誰識[高*元]。登眺無如圖快心。兢兢業業魂¶消耗。夥起從容登眺來。彼此腳跟宜自照。漁臺石相¶依著你。釣盡煙波。金鱗始遇。偶乖風雨多多篩。觸動¶些些名利機。看他善惡全兩種。使盡施為虛用力。萬¶象堆。森羅窟。雨風浸爛虛空骨。變滅無時因世時。壞¶空成住從無住。十方世界目前包。四聖六凡空碌碌。¶任他鬧。任他閑。閑鬧與吾不相干。閑鬧無時宜自決。¶生滅不休眨眼看。憎愛都緣成鬼戲。名利無勞一指¶彈。百日月。繞閻浮。返覆不停我何求。獃嘆古今高突¶兀。敢保奔忙一世休。混沌殼兒絲繫著。影光壓倒百
<pb:KR6q0508_J_012-0065a>¶神州。奔雷怒電晴空激。晏然添得鬼神愁。分明眼底¶乾坤小。不安排處世界周。歌還石。石還歌。怪雲萬態¶任逶迤。忙忙弄巧翻成拙。悠悠世界本蹉跎。無生國。¶誰繼踵。臨濟德山入艸孔。佛祖也曾踏上肩。四顧回¶旋毛骨聳。坐看煙霞朝夕飛。擺落藤花千萬種。團團¶秋月任追隨。瑟瑟西風吹不動。怪黃鸝。頻伽鳥。啼得¶血流何日了。溪上桃花澗底紅。空裏清風偃山艸。徒¶有駢闐喧又喧。爭似阿儂悄更悄。」
#+END_VERSE
¶

** 浣花溪歌為玉輅和尚作¶

#+BEGIN_VERSE
「　稽古文光射斗宮。丹楓碧落翠微中。得訪當年杜甫¶績。娟娟盤軸氣如虹。熟視吁嗟流不改。從游漸積嘉¶丰采。把酒亭亭酣暢茲。閒濯滄浪聽款乃。不減風流¶思少年。浣花溪在艸堂前。素聞子美啼鵑集。搖落幽¶林竹裏煙。撥盡枯腸空八萬。踏來亭閣客三千。溪頭¶夜夜侵明月。月下花前思李白。酒酣但作陽春歌。拔¶地波瀾吞八澤。簫管春風聒耳邊。竹塢平原紛未歇。¶紅蕖苑。白花潭。瓊波玉浪日鷗翻。幾番晴過幾番雨。¶歸來但掃落花篇。徒聞車馬急追梭。相望情塵如逝¶波。春融羨舴堪娛目。暮聽漁父遠吟哦。放艇分流相¶似鳥。阻關險絕直透過。莫使釘椿搖櫓漢。心空及第¶伴禪那。掉破虛空鮮流血。腥風兩岸染森羅。雲開合。¶竹交加。細嚮襟懷尟不差。點綴溪光搖淥翠。優游野¶色抱晴霞。洗石磯頭僧浣衲。扭乾捏聚不逢他。陰晴¶照徹波心漾。看來渾是浪翻花。眼底嬌風乖世事。樹¶頭鶯語巧詩家。芙蓉城畔溪環繞。漁父洲頭喧未了。¶臺榭禁弛有變遷。松濤暖沸無昏曉。平原洲渚幾何¶長。晴逐紛紛度雁行。雲雨趁花彌溼艷。風流壯客類¶殊方。艸堂概古經寰宇。遙天繁盛境如此。檢點春風¶桃葉開。滄浪送酒無朝夕。多士從茲追舊遊。題詩動¶作蛟龍氣。」
#+END_VERSE

<pb:KR6q0508_J_012-0065b>¶

** 花篾歌¶

#+BEGIN_VERSE
「　漁臺山人去花篾。撥艸尋幽踏凹凸。踢碎青山朵朵¶雲。錯落星飛痛恨徹。莫測千機急早忙。眨得眼來天¶地隔。刀柄盡在我手中。不由彷彿依俙同。猛著精神¶撣大抹。葛藤一掃探籠籦。隨高就下陟幽林。幽林取¶竹高下截。似乎混沌一剖開。直派條條無斷缺。收拾¶不全。東拋西勒。緊俏底工夫有進。解怠者臨危摸月。¶多福莖莖有曲斜。誰道靈雲悟桃花。香嚴不假安排¶定。芟除瓦礫擊著他。大展機。且非惑。腳頭腳底乾坤¶闊。馬祖菴前把鏡磨。高安灘頭把曲雪。莫道山中無¶佛法。度過篾頭思古哲。纏裹十虛。無欠無餘。牽犁拽¶耙。少伊不得。直逼金烏將已黑。極赴艸廬求宿歇。主¶人何事向鄰菴。不顧烹煎蹈閥閱。便把柴門推半開。¶未來心兒不可得。逆順不自由。東西無辯別。腳指踢¶去皮。頭顱撞出血。仔細思量來。弄巧翻成拙。自家珍¶習任安排。求人事業難寬闊。爐中深撥無一星。拾取¶枯枝鑽燧革。忙去擔泉帶月歸。卻來覓火和煙得。桶¶內無米缸乏泉。廚頭不見破木杓。佛祖當年醜拙陳。¶紙撚無油難照黑。簷前摘個大冬瓜。水煮無鹽呷得¶悅。前人說得恰相當。肚饑元來好喫麥。說甚酥酪與¶肥甘。百味惟思一飽歇。自家事業自家忙。良由一念¶肯丟撇。伎倆現盡添得歡。西風一笛橫拈銕。不解衣¶裳取性眠。夢裏何嘗生怪捏。鄰雞不聽鼓欄干。縫罅¶微微明漏泄。須臾平旦主人歸。只教呵呵把手拍。憎¶愛都緣一撒開。莫惱心頭橫皺額。者莖篾。誠難得。疲¶勞向外更馳求。的的端然不肯休。況是叢林當用著。¶敢保工夫不自由。百丈開畬說大義。溈山耕遍水牯¶牛。耕遍虛空種明月。大千沙界一粟周。歸來重把家¶私說。天外嵐光幾點落。蠻煙瘴雨一杖攜。彈指八萬¶空消索。」
#+END_VERSE

<pb:KR6q0508_J_012-0065c>¶

* 簡陽九曲舖茶菴記¶

原夫迦文聖人謂。三界無別法。惟是一心作。所以棄¶
甘就苦。冒暑衝寒。曠劫迨今。無頃刻不周遍法界。向¶
真實地上。大圓覺場。由之而建立。依之而運行。散為¶
種種佛事。於是三百餘會之玄談。千七百祖之雄唱。¶
皆是一切智智清淨。諸色相等。靡不依而沾注者。總¶
謂展鷲峰無作之機。啟嵩少不傳之妙。余于已巳秋。¶
謝事昭覺。自焦沙買舟而下。抵簡池。昔周金剛故里¶
也。舟寄大江之岸。少憩四聖廟。廟乃州主劉公篤信¶
重創。延嗣雲禪師席焉。已而詢其下院。在九曲赤水¶
二舖接壤。昔居民遺址。屋廬既墜。石木儼存。殆四山¶
交肅。而上下互相衝擊。主者不憚塵慮。結菴道傍。剪¶
荊芟棘。共議以耕。頓成膏腴。樵山蔬圃而悉備焉。飫¶
膳以充往來禪悅。煮茗以濟遠近旅商。大德乙丑。廣¶
募信眾。新嚴棟宇。精效禪林體制。從無陜隘內。塑關¶
夫子儀像。方獲瞻睹。弗生慢意。惟超然於名相之表。¶
廓爾於神悟之際。總作是觀。遂扣記於余。或不廣其¶
顛末。而心目為之一貫。擬涉念慮。洞徹源底。故之菩¶
薩人。操真實事。具真實心。發深誓願。順逆無怯。與一¶
切慨布。歡喜心聆。渴思注想者。誰無此菴。不休登陟¶
者。誰沒此菴。上契諸佛心。普息恆沙念。皆公普施之¶
行力。則未免粘情帶窒。而結成伽藍勝概。時與真際¶
相符。略述短記。以例無窮之證焉。¶
¶
¶
¶
¶
¶
¶
佛冤綱禪師語錄卷第十二
<pb:KR6q0508_J_012-0066a>¶

** 跋¶

了以不惑之齡。晤我法弟佛冤和尚。于牂牁禹門之¶
精舍。參隨補處。又不覺二十三載。佛侍本師巾瓶之¶
南。凡四十餘稔。歷盡清要。深得九淵驪龍頷下之珠。¶
赤幟一懸。小大折中。曰慈曰儉。不敢為天下先。或抑¶
或揚。都盧是大旗手。其機峻捷。互換主賓。不以繫驢¶
橛章程。務以死貓頭賣弄。捏由基箭。荷雲長刀。如銜¶
燭之龍。行而破暗。落機之錦。濯以增妍。故全提半提。¶
另是一番作用。翻手覆手。令人直下承當。尋常示眾¶
曰。山僧無隔夜禪與人參。而我自家屋裏底貨尚使¶
不盡。詎借古人鼻孔出氣耶。爰以六九之齡。主持三¶
剎。漢安古字昭覺祖庭。雙流潮音。說法勦絕。如刀截¶
齊。了無痕翳。侍者記以災棗。余從雲頂雙劍歸來見¶
剞。視之尚未終紙。曰。此土桑門。含章秀發。群英間出。¶
迭有其人。俾黃河牽一帶之清。青史載千年之應。所¶
以通感適化。則強暴以綏。靖念安禪。則功德森茂。敢¶
以不才。汗漫書此。副我四十餘年前。同襟共社之奇¶
遘也。非謂為跋。¶

丙辰暮春住安龍石寶禪院同門愚兄徹了譔¶

康熙歲次丁丑中秋吉旦　　(板存楞嚴寺藏房檇李倪爾繩刻)